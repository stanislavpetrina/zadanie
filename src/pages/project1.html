
<h2 class="h3 title-2">Intro</h2>

<p>Nets je Nórska spoločnosť, ktorá spája banky s poskytovateľmi elektronických platobných sietí VISA a MasterCard. Svojim klientom zabezpečuje outsourcované služby od prijatia platby a spracovania transakcie až po údaje a bezpečnosť.</p>


<p>S využívaním týchto sietí je však spojených množstvo poplatkov a podmienok, ktoré sa neustále menia. 
Banky preto potrebujú mať k dispozícií vždy aktuálne informácie o cenovej politike aby dokázali prispôsobovať ponukané služby pre svojich zákazníkov.</p>


<p>Cieľom spoločnosti preto bolo vytvoriť webaplikaciu, ktorá bankám umožní evidovať všetky poplatky a zároveň sledovať meniace sa podmienky a ceny využívaných služieb v platobných sieťach.</p>








<h2 class="h3 m-t-8-medium m-t-10-large title-2">Moja úloha</h2>

<p>S vedením spoločnosti som konzultoval o možnostiach ktoré má v budúcnosti ich platforma poskytnúť a taktiež som sa podieľal na návrhu užívateľského rozhrania a tvorbe prototypov.</p>





<h2 class="h3 m-t-8-medium m-t-10-large title-2">Prieskum</h2>

<h3 class="h4 m-t-4-medium title-2">Elektronické platobné siete</h3>

<p>Držitelia platobných kariet odošlú cez tieto siete ročne miliardy bezhotovostných platieb za ktoré hradia banky poplatky. Poplatky sú rôzne a závisia od typu využívanej služby ako napr.</p>


<ul>
    <li class="m-b-2">Cezhraničné transakcie</li>
    <li class="m-b-2">Bezkontaktné platby ako PayPass, PayWave</li>
    <li class="m-b-2">Platby cez e-shopy</li>
    <li class="m-b-2">Využívanie kreditných kariet</li>
    <li>a ďalšie</li>
</ul>


<p>Podrobnosti o týchto službách sú finančným inštitúciám prezentované vo forme cenníkov, ktoré obsahujú 
detailné informácie o fakturovaných službách platobných sietí a sadzby za účtované položky.</p>



<h2 class="h3 m-t-8-medium m-t-10-large title-2">Problém</h2>

<p>Cenníky sú pravidelne aktualizované kvôli častým zmenám v platobných podmienkach služieb. Po každej aktualizácii poskytovateľ platobnej siete zverejní nový dokument ktorý opisuje aká služba bola upravená a kedy bude uvedená do platnosti.</p>


<p>Problém spočíval v tom, že klientom nebol poskytnutý žiadny externý prístup k týmto dátam
ktorý by im umožnil napr. automaticky sledovať aktualizácie služieb alebo vývoj ich cien za určite obdobie.</p>


<p><b>Tento prístup spôsoboval niekoľko problémov použiteľnosti:</b></p>


<ul>
    <li class="m-b-3">Užívateľ musí po každej aktualizácii cenníku dáta opätovne spracovať</li>
    <li class="m-b-3">Každá služba obsahuje detailný opis a všetky platobné podmienky, niektoré dokumenty (PDF) preto obsahovali cez 200 strán informácií</li>
    <li class="m-b-3">Dáta nie je možné ľubovoľné filtrovať podľa vlastných kritérií</li>
    <li class="m-b-3">Je náročné sledovať vývoj cenovej politky služieb a včas reagovať</li>
    <li>Časová náročnosť, potreba budovať vlastnú infraštruktúru a tím ktorý bude dáta spracovávať</li>
</ul>



<h3 class="h4 m-t-4-medium title-2">Kartový procesor</h3>

<p>Banky preto využívajú služby kartových procesorov ako NETS ktoré už majú vybudovanú vlastnú
infraštruktúru a pomáhajú tak klientom zabezpečovať technický chod platobných systémov a
spracovanie týchto údajov.</p>


<p><b>Ďalšou výzvou pre túto spoločnosť bolo nájsť spôsob ako sprístupniť tieto dáta klientom pomocou webaplikácie v užívateľsky prívetivej forme.</b></p>



<h2 class="h3 m-t-8-medium m-t-10-large title-2">Notifikácie</h2>

<p>Prvou úlohou bolo nájsť spôsob ako užívateľov upozorňovať na vydané aktualizácie v cenníkoch.
Banky potrebujú byť informované o všetkých zmenách ktoré súvisia s ich poskytovanými službami.</p>


<h3 class="h4 m-t-4-medium title-2">Cenníky</h3>

<p>Služby v cenníkoch sú rozdelené podľa kategórii. Každá služba má uvedený jedinečný identifikátor, popisy a vlastné platobné podmienky.</p>


{{{getPicture 'pricelist' 'png' 'Obrázok znázorňuje štruktúru cenníku' 'Štruktúra cenníku'}}}



<p>V prípade, že nastanú zmeny v tejto službe, klient je o nich automaticky informovaný formou notifikácie. Notifikácie som navrhol tak, aby odpovedali štruktúre služby v cenníku a v prvom rade zobrazovali iba základné údaje o aktualizácii.</p>

{{{getPicture 'announcement' 'png' 'Obrázok znázorňuje štruktúru notifikácie' 'Štruktúra notifikácie'}}}

{{{getPicture 'announcement-ui' 'png' 'Obrázok znázorňuje zoznam posledných notifikácii' 'Zoznam posledných notifikácii'}}}



<h3 class="h4 m-t-4-medium title-2">Detail notifikácie</h3>

<p>V detailnom náhľade notifikácie je následne zobrazený celý popis služby a sadzobník poplatkov.</p>

{{{getPicture 'announcement-detail' 'png' 'Obrázok znázorňuje štruktúru detailu notifikácie' 'Štruktúra detailu notifikácie'}}}

{{{getPicture 'announcement-ui-detail' 'png' 'Obrázok znázorňuje detail notifikácie' 'Detail notifikácie'}}}

{{{getPicture 'prices' 'jpg' 'Responsive image' 'Najčastejšie sa aktualizácie týkajú cenovej politiky služieb. Zmeny v sadzbách sú rôzne zvýraznené podľa poklesu alebo navýšenia sumy.'}}}



<h3 class="h4 m-t-4-medium title-2">Výsledok</h3>

<p>Vďaka notifikáciam sú klienti včas informovaní o prípadných zmenách v cenníkoch a majú prehľad o vývoji cien jednotlivých služieb.</p>








<h2 class="h3 m-t-8-medium m-t-10-large title-2">Cenník</h2>

<p>Pôvodné cenníky boli spracované v PDF dokumentoch ktoré musel užívateľ po každej ich aktualizácii opätovne spracovať, aby mal k dispozícii najnovšiu verziu. Okrem fulltextového vyhľadávania v PDF prehliadači nemali užívatelia žiadnu inú možnosť ako filtrovať údaje v dokumentoch.</p>



<p>Cenníky som preto rozšíril o navigáciu, ktorá užívateľom umožňuje rýchle presúvanie medzi jednotlivými službami. Zároveň zobrazuje v ktorej časti cenníku sa užívateľ aktuálne nachádza.</p>


{{{getPicture 'pricelist-navigation' 'png' 'Obrázok znázorňuje štruktúru navigácie v cenníku' 'Štruktúra navigácie v cenníku'}}}


{{{getPicture 'pricelist-nav' 'png' 'Obrázok znázorňuje dizajn navigácie cenníku' 'Dizajn navigácie cenníku'}}}


{{{getPicture 'pricelist-open' 'png' 'Obrázok znázorňuje dizajn samotného cenníku' 'Cenník'}}}







<h2 class="h3 m-t-8-medium m-t-10-large title-2">Fakturácia služieb</h2>

<p>Táto časť projektu sa zatiaľ nachádza v úvodnej fáze design thinking procesu kde je mojim cieľom porozumieť uživatelom a problému
ktorý idem riešiť.</p>

<h3 class="h4 m-t-4-medium title-2">Problém</h3>


<p>Banky pravidelne obdržia od poskytovateľov elektronických platobných sieti faktúry za využívanie ich služieb. V Nets tieto dáta pôvodne spracovávali do Excel datasetov, ktoré následne sprostredkovali bankám. Klienti tak mali možnosť tieto údaje analyzovať pomocou rôznych Excel nástrojov ako sú kontingenčné(pivot) tabuľky, grafy a vzorce.</p>


{{{getPicture 'excel' 'png' 'Excel' 'Detailné informácie o vystavených faktúrach v Exceli'}}}


<p><b>Poznámka:&nbsp;</b>Riadok v tabuľke predstavuje samostatnú faktúru, ktorá bola vystavená za určitú poskytovanú službu napr. platba kartou na internete, bezkontaktná platba v predajniach a pod. Každá faktúra obsahuje niekoľko atribútov ako napr. názov služby, kódové označenie, počet transakcií, výsledná suma atď. Jeden Excel súbor tak bežne obsahuje aj stovky faktúr, ktoré banka obdržiava v mesačnej periodicite.</p>


<p>Pri absencii akéhokoľvek centralizovaného systému bolo pre banky príliš náročné analyzovať takto spracované dáta, obzvlášť v tabuľkových procesoroch ako Excel. Počas práce s programom Excel musí mať užívateľ najprv predstavu o tom, čo chce z dostupných údajov zistiť a ako sa bude na základe týchto zistení ďalej rozhodovať.</p>

<p>V Exceli najskôr manipulujete s údajmi na úrovni buniek a potom manuálne vytvárate vizualizácie ako sú grafy alebo prezentácie. Na tvorbu takýchto vizualizácii je potrebné dobre rozumieť tomu ako v Exceli zostaviť tzv. vzorce a funkcie. To si však vyžaduje používanie správnej syntaxe pre každý typ výpočtu, ktorý chcete vykonať.
Napriek tomu, že je k dispozícii množstvo návodov ako tieto vzorce používať, mnohí užívatelia ich považujú za náročné na bežné používanie. </p>


<p>Ak je syntax nesprávna, program po spustení výpočtov nevráti správne informácie. Navyše, ak používateľ zadal nesprávne údaje čo i len v jednej bunke tabuľky, ovplyvnia sa tým všetky súvisiace výpočty a následne sa zobrazia nesprávne výsledky.</p>






<h3 class="h4 m-t-4-medium title-2">Vízia</h3>

<p>V tomto prípade je naopak prioritou pre užívateľov čo najjednoduchšie nájsť v množstve údajov určitý význam pomocou ich vizualizácie.</p>

<p>Hlavným poslaním vizualizácie dát je ich prezentácia vo forme zrozumiteľných informácií. Vedúci pracovníci tak majú okamžitý prehľad o stave a povahe pre nich dôležitých ukazovateľov. Vedia ich okamžite vyhodnotiť a vhodným spôsobom reagovať, čím sa odstráni potenciál nežiadúceho stavu, prípadne finančných strát.</p>

{{{getPicture 'data-viz' 'jpeg' 'Datova vizualizácia' 'Vizualizácia dát v aplikácii Google Data Studio'}}}

<p>Schopnosť hľadať kľúčové poznatky v datach pomáha organizáciám rozvíjať kvalitu poskytovaných služieb a tak zostať na svojich trhoch konkurencieschopnými.</p>






<h3 class="h4 m-t-4-medium title-2">Prieskum</h3>

<p>Na trhu dnes existuje viac ako 100 softwarových spoločností, ktoré vyvíjajú aplikácie zamerané na analýzu a vizualizáciu údajov, bežne známe aj ako Business Intelligence software. 
BI softwér je možné rozdeliť do troch širších kategórií: 
</p>

<ul>
    <li class="m-b-2">nástroje na správu údajov</li>
    <li class="m-b-2">nástroje na analýzu údajov</li>
    <li>nástroje na podávanie správ, reportov (vrátane interaktívnych dashboardov a softvéru na vizualizáciu údajov)</li>
</ul>



<p>Cieľom bolo nájsť v tejto oblasti existujúce BI aplikácie, ktoré by som najprv mohol s klientmi otestovať a preskúmať ich možnosti.  Tieto štúdie mi umožňujú vyhodnotiť, ktoré funkcie považujú užívatelia za užitočné alebo ako by mohli byť navrhnuté lepšie...</p>

<p>Zistiť, ktoré z riešení bude v tomto prípade vhodné testovať záleží hlavne od toho, akým spôsobom potrebujú užívatelia analyzovať údaje a prečo. Dostupné BI riešenia sa odlišujú z hľadiska použiteľnosti aj podľa typu cielového uživateľa a jeho schopností. Spracoval som preto <a class="href" target="_blank" href="https://docs.google.com/document/d/1UTg6jUo0PWrdiKj2TKlu8FTv_VRvFb-_LQpH7Bvgxz4/edit?usp=sharing">zoznam kľúčových otázok</a>, ktoré mi v ďalšej časti prieskumu pomohli lepšie pochopiť ciele užívateľov.</p>






<h3 class="h4 m-t-4-medium title-2">Rozhovory s klientmi</h3>

<p>Vzhľadom na veľkú vzdialenosť som s klientmi komunikoval hlavne cez Skype videohovor kde mi pomocou screen-sharingu prezentovali akým spôsobom pracujú s ich pôvodným softwarom.</p>

<p>Počas prezentácie klient podrobne komentoval vykonané kroky ako napr. vyhľadávanie,  filtrovanie či spôsoby vizualizácie údajov a pod. V priebehu týchto krokov som spisoval čo najviac poznámok o všetkom čo sa zdalo byť mätúce či nejednoznačné vrátane rôznych návrhov a otázok. Jednotlivé rozhovory s klientmi som od začiatku viedol takým spôsobom aby som získal čo najviac informácii o tom:</p>

<ul>
    <li class="m-b-2">Aké funkcie softwaru oceňujú a chcú zachovať</li>
    <li class="m-b-2">Aké funkcie je potrebné zlepšiť, navrhnúť jednoduchšie</li>
    <li class="m-b-2">Nápady na nové požadované funkcie</li>
    <li>Riešenia ktoré si používatelia vytvárali</li>
</ul>

<p><b>Cieľom bolo zároveň zistiť o uživateloch:</b></p>

<ul>
    <li class="m-b-2">Za čo sú vo firme zodpovedný, ake ulohy musia riešiť</li>
    <li class="m-b-2">Aké majú technické zázemie, znalosti z oblasti IT, programovania (v pozícii analytikov)</li>
    <li class="m-b-2">Aké sú ich očakávania od nového riešenia, softwéru z hľadiska ich biznisovych cielov, možnej návratnosti investície, časovej, finančnej</li>
    <li>Či už majú svoje hypotézy aj reálne otestované, napr. požadované funkcie softwaru. Bude táto funkcia naozaj prínosná, ako ti má uľahčiť prácu s datami, mal si možnosť funkciu otestovať v niektorej z existujúcich aplikácii...</li>
</ul>



<h3 class="h4 m-t-4-medium title-2">Zistenia o užívateľoch</h3>

<p>Našim typickým užívateľom je analyticky orientovaný podnikový užívateľ v oblasti financii...</p>

<p>...ktorého úlohou je nájsť a prezentovať zmysluplné vzory v dátach. Tieto závery následne prezentuje ľuďom vo firme, ktorí rozhodujú o tom, ktorým smerom pôjde firma ďalej, aké obchodné rozhodnutia vykoná...</p>

<p>...ktorý nema skusenosti s programovacimi jazykmi, ktoré sa používajú v dátovej analytike ako R-language, Python ci SQL</p>



<h4>Ktorý hľadá v dátach odpovede na otázky ako:</h4>
<ul>
    <li class="m-b-2"><i>"Prečo by sme mali našim klientom poskytovať službu x a nie sluzbu y"</i></li>
    <li class="m-b-2"><i>"Prečo za uplynulých 6 mesiacov klesol dopyt po službe y"</i></li>
    <li><i>"Prečo majú naši konkurenti väčší podiel na trhu ako my"</i></li>
</ul>



<h4>Biznis ciele:</h4>
<ul>
    <li class="m-b-4">Ušetriť analytikom čas, ktorý investujú do vytvárania / formátovania / distribúcie tradičných rigidných správ v Exceli</li>
    <li>Umožniť používateľom (analytikom) merať úspešnosť alebo neúspech projektu alebo činnosti spoločnosti. Riešenie by malo pomôcť identifikovať najlepšie a najhoršie fungujúce aspekty podnikania.</li>
</ul>



<h4>Požadované vlastnosti softwaru:</h4>
<ul>
    <li class="m-b-4">Zachovanie funkcionality Pivot (kontingenčných tabuliek), ktoré sumarizujú údaje rozsiahlejšej tabuľky, napr. databázy. Tento prehľad môže obsahovať sumy, priemery alebo iné štatistiky, ktoré kontingenčná tabuľka zoskupuje zmysluplným spôsobom</li>
    <li class="m-b-4">Možnosť vizualizovať data v grafoch a vytvoriť z nich vlastný informačný panel, nástenku. Účelom nástenky je zobrazovať štatistiky, ktoré užívatelia pri práci s dátami zaujímajú najčastejšie. Užívatelia môžu tieto údaje zdieľať aj s kolegami, čo im umožňuje skúmať údaje samostatne</li>
    <li class="m-b-6">Možnosť vytvoriť sériu relevantných automaticky sa obnovujúcich dashboardov:
        <ul>
            <li class="m-t-1 m-b-1">to by umožnilo „rýchlo reagovať“ na obchodné situácie a zároveň ušetrilo obrovské množstvo peňazí</li>
            <li>ak sa vyskytne problém, nasledujúci deň by ste ho videli na hlavnom paneli, namiesto toho, aby ho o mesiac neskôr zistil analytik</li>
        </ul>
    </li>
    <li class="m-b-4">Vytváranie komplexných databázových dopytov pomocou nástrojov “drag & drop”, bez znalosti používania dopytovacích jazykov ako SQL</li>
    <li>Prepojenie s existujúcim dátovým zdrojom, napr. CSV, JSON, Microsoft Excel, Microsoft SQL, DB2...</li>
</ul>






<h3 class="h4 m-t-4-medium title-2">Ako mi pomohli tieto zistenia:</h3>

<p>Na základe týchto informácii som zistil, že sa v ďalšej časti výskumu potrebujem zamerať na kategóriu BI nástrojov určených hlavne na datovu vizualizáciu. Tieto nástroje dokážu zobraziť data tak, že je možné z nich určiť predtým neobjavené závislosti, predpovedať vývoj a určiť ďalšie možnosti smerovania firmy. Umožňujú získanie prehladu o trendoch, lojalite zákazníkov, dodávatelov, znižujú finančné náklady, umožňujú nájdenie nových možností predaja a pod.</p>

<p>Bežné BI riešenia su naopak oveľa komplexnejšie, a poskytujú viac možností ako pracovať s datami ako napr. Data-mining (prediktívne modelovanie) a pod.</p>

<p><b>V ďalšej časti popíšem ako prebiehalo testovanie konkurenčných aplikácii s užívateľmi, konkrétne <a href="https://www.qlik.com/us/products/qlik-sense" target="_blank" class="href">QlikSense</a> a <a href="https://www.tableau.com/products/desktop" target="_blank" class="href">Tableau Desktop</a>, ktoré sú na trhu lídrami v oblasti dátovej vizualizácie...</b></p>


{{#>footer}}


    {{{getProject projects.project3}}}


{{/footer}}
